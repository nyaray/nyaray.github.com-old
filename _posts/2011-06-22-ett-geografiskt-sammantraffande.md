--- 
layout: default
title: "Geografiskt sammantr\xC3\xA4ffande?"
published: true
meta: 
  _edit_last: "1"
tags: 
- In Swedish
type: post
status: publish
---
<h2>När jag sett mig omkring...</h2>
<p>
...de senaste månaderna, har jag börjat få upp ögonen för entreprenörsklimatet i Uppsala (och Sverige, i viss mån). När jag drömmande jämför det med San Fransisco, USA, så blir jag lite nedstämd. Skälet till det är att några av världens tyngsta teknikbolag (bl.a. Facebook och Google) och det prestigefyllda Stanford-universitetet finns där. Att silicon valleys jättar nämns är ju ganska uppenbart med tanke på min inledning, men även Stanford behöver nämnas i sammanhanget eftersom de brukar utbilda allehanda (tekniska såväl som otekniska) entreprenörer.
</p>
<p>
De två studentgrupperna brukar till och med uppmuntras till att samarbeta, bl.a. i en kurs som går/gick ut på att deltagarna skapade en facebook-app som de försökte tjäna pengar på och bara få ut så fort som möjligt, för att lära sig arbeta iterativt och att testa vad som fungerar. Den akademiska världen möter verkligheten... helt otroligt!
</p>
<p>
Här har vi Uppsala Science Park, där företag som.. Jag vet ärligt talat inte riktigt vad som pågår där. Nå ja, kontakten man har med företag är ju i varje fall... Nej, det var inget.
</p>
<p>
Som grundnivå-student har min relation till Uppsala Science Park varit ganska enformig, rent ut sagt tråkig. Det fanns en bankomat där en gång, men den är borta nu och folk brukar gymma på ett av Campus 1477s gym, som finns beläget där.
</p>
<p>
Varför försöker man inte få idésprutande studenter med obegränsat mod att träffa sina mer tekniskt lagda diton för att se vilka problem de vill och kan lösa tillsammans med förhoppningen om att tjäna en hacka under tiden? Varför har vi inte fler kurser som entreprenörsskapskursen, fast med tilläget att det finns möjligheter att göra saker i verkligheten? Varför saknas kontakterna med näringslivet? Varför får vi inte veta hur man ska tillämpa den stora mängden teoretisk kunskap man får?
</p>
<p>
I dagsläget är det praxis att man som nyexad data-/it-/teknik-student får en tjänst som ärofyllt (ironi, för den som inte märker det...) kan sammanfattas som "Kod-apa" bara för att man inte har rutinerna inne för att kunna jobba på det sätt man gör i näringslivet. Man har alltså en karantänperiod på 2-6 månader där man inte får fatta alltför viktiga beslut eller hålla på med alltför viktiga saker eftersom det är så pass mycket att lära sig på jobbet att man har fullt upp med att göra det och vad man övat på i 3-5 år på universitetet.
</p>

<h2>Orättvis jämförelse?</h2>
<p>
Nu tänker säkert vissa av er att det här är en orättvis jämförelse eftersom Silicon Valley skyfflar obscena mängder pengar mellan så många parter och Stanford kanske har bättre anseende internationellt, men principen är densamma, oavsett skalan. Läs noga nu; det finns inget man kan göra (genom universitetet) där man uppenbart får erfarenheter/insikter som är direkt användbara i arbetslivet.
</p>
<p>
"Men Drivhuset hjälper massor av studenter att starta eget och att pröva sina vingar!", hör jag hur många av er flämtar på andra sidan skärmen. Ja, de hjälper folk att starta egna företag, men man får fortfarande inte erfarenhet i att jobba i projektform på ett realistiskt sätt inom ett företag, en situation som de flesta har att vänta i sitt framtida arbetsliv. Jag kan mycket väl tänka mig att man får projektformsarbetandet som egen företagare, men med mycket mer ansvar och lite annorlunda dynamik än om man hade varit anställd på företaget man samarbetar med i projektet, så det räknas inte. Alla har inte nerver av stål och modet för att klara ett åtagande av den storleksordningen.
</p>
<p>
De på pollax som läser DV/IT sitter kanske och fnyser åt mina resonemang fram tills nu och tänker att "Projekt DV/Projekt IT minsann ger en massor av erfarenhet". Visst, man får säkert massor av bra erfarenhet, det är trots allt en helterminskurs där man samarbetar med ett företag. Det innebär i sin tur en hel del seriös planering, kontakt med beställaren och projektarbete så som det kan se ut i verkligheten. Vad är då problemet?
</p>
<h2>Studenters ekonomiska situation</h2>
<p>
Problemet är bara att studenter i regel tar lån för att kunna studera, man kan säga att studenterna tar lån för att jobba för ett företag. Med saker som kräver att man har utbildning motsvarande en kandidatexamen eftersom man i princip måste ha tagit en kandidatexamen och blivit antagen till ett master-program eller ha läst till civilingenjör i flera år för att kunna bli registrerad på respektive kurs.
</p>
<p>
Ta lån för att jobba hade jag kanske kunnat överväga om det inte var så att jag insett att min tid är värd lite mer än så (det är inte lite pengar företaget sparar på att låta studenterna jobba) och att motsvarande erfarenhet går att få under mer fairtrade-liknande omständigheter. Visst får man ett fint betyg och kontakt med ett (av ganska många) företag i branschen, men om jag jobbar under de förhållandena man gör i projektkursen så vill jag ha lön för mödan.
</p>

<h2>"Helst nyexad med 5 års arbetslivserfarenhet..."</h2>
<p>
Arbetsgivare brukar ibland lägga ut jobbannonser där det står något som i princip bara går att tolka i stil med ovanstående rubrik. Om det nu finns en chans att få den erfarenhet som behövs för att kunna jobba på riktigt, direkt efter studierna, hur har jag missat den? Vilken av alla informationsluncher har jag missat?
</p>
<p>
Var är kulturen och det där svenska drivet som jag minns att jag fick en bild av när jag var liten? Det som (om det nu var så) urholkats till ett skal av det som en gång var ett påhittigt och innovativt land, har nu blivit ett småtråkigt land med hög teknisk kompetens som inte används för att ta stora kliv, bara små (trygga) steg. Vi har lite tekniska INNOVATIONER, inte många revolutioner.. Har jag blivit blind för att man tar spotify, skype och liknande bolag för givna eller vad är grejen?
</p>
<p>Maila mig gärna med reaktioner, det går att nå mig på <em>emilio [snabelbulle] nyaray [punkt] com</em> för att lämna kommentarer och synpunkter.
</p>
<p>
<b>Uppdatering</b>: Jag glömde nämna att jag har <a href="http://nyaray.com/teknikveckan">ett förslag</a> på vad man kan göra för att göra situationen bättre, hör av dig om du vill vara med och göra det till verklighet ;).
</p>

---
layout: post
title: "Fråga dig varför"
category: "sv"
---

Vi var på en fest i [Alstonville i New South Wales](http://goo.gl/maps/FVp4f),
ett avstånd från "hemma" som motsvarar [Stockholm till
Eskilstuna](http://goo.gl/maps/ADJ5n). Festen var hos några vänner till Tristan
(killen vi bor hos) som var snälla och lät oss komma dit.

Jag hade lite tid att tänka då det var 2,5 timme dit och 3-4 timmar på vägen
tillbaka med sightseeing-omvägarna vi tog, men var mest upptagen med att
beundra och fota de vackra landskapen och kusten. Fast tankarna bubblade ändå
under ytan, i mitt undermedvetna.

Om jag får bjuda på mina tankar..

<div class="container-fluid">
    <div class="row-fluid">
        <div class="span6" markdown="1">
__När jag inte skriver så söker jag, mer eller mindre omedvetet, ämnen att
skriva om. Det är en vana, en sorts reflex, jag byggt upp under ett års tid som
låter mig brygga gapet mellan mitt undermedvetna och mitt tänkande, lätt
hyperaktiva, övermedvetna.__

__Många gånger är det de enklaste sakerna; ett föremål, en mening någon säger
eller en syn som oväntat blir en metafor för något eller bara är kul att säga.
Då måste jag fånga chansen, jag pratar med mig själv och säger det jag inte
lyckats berätta för mig själv än. Då måste jag lyssna och anteckna.__
        </div>
        <div class="span6" markdown="1">
<img src="/img/131104/DSC_6313.jpg" />

_En enkel bild till mina enkla ord._
        </div>
    </div>
</div>

__Den här gången var det utsikten över stilla havet som triggade.__

Bubblandet jag nämnde i inledningen mynnade ut i en fråga som sen blev en
stadig ström av frågor: _varför_?

Varför är de svåra valen svåra? Varför väljer jag som jag gör? Vad är målet,
syftet, med handlingarna? Om jag både vill vandra och sitta still, hur väljer
jag? Vad håller jag egentligen på med? Vad påverkar mig? Kan jag, vill jag,
förhindra det?

För varje fråga jag försöker besvara så kommer två snarlika tillbaka i andra
varianter. Det är, i botten, någon fråga jag inte tycks kunna ställa eftersom
svaren bara väcker fler frågor. Kanske är jag bara inte redo för att svara än.
Det kanske bara är så att det inte finns någon fråga att besvara. Jag har ägnat
de senaste 10 åren av mitt liv åt problemlösning. Åt att ringa in och besvara
frågor, så det är en annan vana jag dras med. Att ständigt sträva efter att
finna svar på frågor, frågor som ibland aldrig ställts

<hr />

__Vad är hemma? Vem vet?__

Jag är aldrig hemma när jag är där och när jag inte är där så längtar jag på
något sätt hem. När jag faller fritt visar sig nätet, men hur känner jag igen
det? Balansen i dragkampen mellan tryggheten och äventyret?

Jag vet inte var hem är. När hem är. Vem hem är.<br />Jag vet bara att jag
har varit där förut.

Varför är det så? Vem vet?

<hr />

__Svaren spelar ingen roll. Det blir bra :)__

Och alla dessa frågeställningar är bara lyxproblem i botten. I. Mitt. Huvud.
Jag såg till och med svaret på allt det här på ett TV-program igår kväll.

"Ride the wave of anxiety", till vilket jag tillägger "and surf the wave".

Ibland behöver man bara sitta ner, ventilera och andas lite. Ovissheten är det
enda säkra vi har, utöver vår inställning till den. Därför är det viktigt att
föredra aktivitet framför passivitet och kärlek framför andra känslor. Det
gäller åtminstone för mig att det är sakerna jag inte gjort som jag ångrar.

Så nu när jag påmint mig själv om det så är det bra igen!

Peace och kräm,<br />simma lugnt!

[\*bilden som talar för orden jag redan skrivit](/img/131104/DSC_6313.jpg).


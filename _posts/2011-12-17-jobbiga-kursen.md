--- 
layout: default
title: Jobbiga Kursen
published: true
meta: 
  _edit_last: "1"
tags: 
- Blog
- In Swedish
type: post
status: publish
---
Reccar och tvåor (och andra som ännu inte fattat PM1/PK/PKD och/eller AD1/2) på DV i Uppsala!

Om ni inte har en (man) crush på LHE och Pierre än så ska jag förklara varför ni borde ha det och därmed fundera över i princip allt de säger. Två gånger.

<h2>Koncist språkbruk</h2>
LHE och Pierre kommer att lära er att prata som vuxna människor, nämligen noggrant och korrekt, utöver att visa er var era tankar borde vara när ni programmerar.

Det ständiga specandet av saker och ting (och den strikta rättningen) gör er bara en tjänst inför framtiden, då ni måste förmedla idéer och koncept till de människor som får nöjet att jobba med er. Sen kommer kompilatorn ändå inte att "förstå" vad ni menar på samma sätt som en välvillig kollega, så det är viktigt att man faktiskt vet vad det man skriver betyder. För övrigt är kompileringsfel karaktärsdanande och gör er starkare.

<h2>Ingen är en ö</h2>
Kommunikation är viktigare än man ibland kan tro och det är förhoppningsvis en av de saker man (läs ni) tar med sig ur PKD:n och inser i efterhand om man inte gör det redan under kursens gång.

Jag menar inte att alla ska börja märka ord och dryga sig (även om man blir pr0 på det och folk i viss mån redan gör det..). Jag menar att det bara är genom att anstränga sig mer än man i vanliga fall gör som man blir bättre på saker, i det här fallet att uttrycka sig klart och tydligt, men också konkretisera sina idéer i kod. Kompilatorn/tolken är ett program som läser programkod och omvandlar den till maskinkod och därför _måste_ man helt enkelt kunna uttrycka en idé exakt, på minst ett sätt, för att kunna programmera.

LHE kommer förhoppningsvis att visa er vikten av att vara metodiska och systematiska när ni sitter och programmerar.

Pierre kommer visa er var skåpet ska stå när det gäller att angripa och analysera problem. Ta vara på det, att arbeta metodiskt och systematiskt är guld värt.

<h2>Sikta långt</h2>
Avslutningsvis vill jag bara uppmuntra er till att jobba hårt och fokusera på era långsiktiga mål. Kom ihåg att ni inte är ensamma och att det i princip alltid finns någon som är bättre än en själv som man kan fråga om saker, ta vara på det.

--- 
layout: default
title: "Vad \xC3\xA4r Teknikveckan?"
published: true
meta: 
  _edit_last: "1"
tags: 
- In Swedish
type: post
status: publish
---
<h2>Lösningen på problemet</h2>
<p>Ni som vet <a href="http://nyaray.com/2011/06/ett-geografiskt-sammantraffande/">vad jag tycker</a> om min utbildnings kontakt med näringslivet förstår säkert varför jag tycker att man borde göra något annorlunda. De av er som läst det länkade inlägget ordentligt har nog fått mer än ett hum om vad jag tycker att man borde göra för att knyta bättre kontakter mellan studenterna och näringslivet.</p>

<p>I det ovan nämnda inlägget hänvisar jag till <a href="http://nyaray.com/teknikveckan">teknikveckan</a>, ett evenemang som är tänkt att äga rum under slutet av sommaren 2012, precis innan omtentaperioden börjar. Tanken med evenemanget är att man istället för att ha luddiga inspirationsföreläsningar låter bl.a. alumner, experter och kanske någon professor med insyn i näringslivet berätta om hur saker och ting kan gå till med konkreta exempel på företeelser, metoder och praxis. Utöver föreläsningarna kommer det även att hållas workshops och seminarier där meningen är att studenterna ska få utforska teknik (t.ex. börja bekanta sig med mobilapplikationsutveckling) och få prata med någon i arbetslivet om hur arbetsuppgifter avverkas.</p>

<h2>Övning ger färdighet!</h2>
<p>Eftersom hela tanken med teknikveckan är att låta studenterna prova på saker, samt att ta vara på de bra idéer dem brukar få så ingår det ett frivilligt moment där de får organisera sig själva i grupper och utföra ett litet projekt under en del av evenemanget.</p>

<p>Under <em>dag 3</em> är det tänkt att man antingen fokuserar på projektarbetet eller går på föreläsning/workshop par, där man först får en introduktion till något som man sedan får tillämpa.</p>

<h2>Schema</h2>
<p>Mitt tänkta schema är som följer;</p>

<h3>Dag 1</h3>
<p>
<strong>08.00-09.00.</strong> Frukost och föreläsning från företag, tema: "att hitta jobb efter examen".
<strong>09.15-10.00.</strong> Föreläsning från företag, tema: senior anställd berättar om in-/upplärning som en del av arbetet.
<strong>10.15-11.00.</strong> Föreläsning om entreprenörsskap. Vem/vad är en entreprenör? Gästen är i princip bokad.
<strong>11.15-12.00.</strong> Föreläsning från en entreprenör om 3 erfarenheter. Gästen är i princip bokad.
<strong>12.15-13.00.</strong> Lunch och kort presentation av ett företag. Mingel(?).
<strong>13.15-14.00.</strong> Diskussioner/seminarie.
<strong>14.15-15.00.</strong> Mingel/fika med företag.
<strong>17.30-XX.YY.</strong> Grill/häng, någon lämplig sensommaraktivitet. Helt frivillig.
</p>

<h3>Dag 2</h3>
<p>
<strong>08.00-09.00.</strong> Frukost och föreläsning från företag, tema: "hur globaliseringen påverkar vårt arbete".
<strong>09.15-10.00.</strong> Föreläsning från företag, tema: alumn berättar om hur det var att vara ny på arbetsmarknaden.
<strong>10.15-11.00.</strong> Föreläsning om kreativitet.
<strong>11.15-12.00.</strong> ???
<strong>12.15-13.00.</strong> Lunch och kort presentation av ett företag. Mingel(?).
<strong>13.15-14.00.</strong> Diskussioner/seminarie.
<strong>14.15-15.00.</strong> Projektstart för de som är intresserade.
<strong>17.30-XX.YY.</strong> Grill/häng, någon lämplig sensommaraktivitet. Helt frivillig.
</p>

<h3>Dag 3</h3>
<p>
<strong>Hela dagen.</strong> Projektarbete med lunchpaus.
<em>eller</em>
<strong>10.15-12.00.</strong> Introduktionsföreläsningar/uppvärmningsworkshops (tänk walk-through demonstrationer).
<strong>12.15-13.00.</strong> Lunch och kort presentation av ett företag. Mingel(?).
<strong>13.15-15.00.</strong> Öppen workshop
<strong>15.15-16.00.</strong> Mingel/fika med företag.
<strong>17.30-XX.YY.</strong> Grill/häng, någon lämplig sensommaraktivitet. Helt frivillig.
</p>

<h3>Dag 4</h3>
<p>Här tror jag att de flesta deltagarna som inte jobbar med projektarbetet är "mätta" på information, upplevelser och intryck, så det lämnas öppet för förslag. I första hand borde det vara en dag då deltagarna får umgås med varandra, mingla med företagsrepresentanter under korta tillfällen (om det är något företagen är intresserade av) och bara njuta av sommaren med likasinnade så att idéerna får bubbla.</p>

<h3>Dag 5</h3>
<p>
<strong>Förmiddagen.</strong> Projektpresentationer. Vad fungerade? Vad kom man fram till? Vad kan grupperna visa upp?
<strong>Eftermiddagen.</strong> Utvärdering av teknikveckan. Vad ska det vara mer av? Vad ska det vara mindre av? Vad fattades? Ris och ros, helt enkelt.
</p>

Hör gärna av er till mig på <em>emilio [snabelbulle] nyaray [punkt] com</em> om ni har synpunkter på schemat, vill hjälpa mig att göra det till verklighet eller bara är nyfikna!

---
layout: post
title: "Ett vitt ark"
category: "artsy"
---

_Första sidan_

Jag tittar på papperet, väntar på att orden ska träda fram.<br />
Jag har egentligen sagt det jag kom för att säga.

Du sitter knäpptyst,<br />
men din närvaro är en högljudd viskning i biblioteket;<br />
klumpig, om än något diskret,<br />
men ändå helt omärkbar för den skygglappsintroverta,<br />
egocentriska jäveln fyra hyllor bort.

Jäveln som alltid tittar ut.

Ut från mitten, mot ramen i fotografier.<br />
Ut från fönster, mot gården.<br />
Ut från Sverige, mot världen, i radio, tv, ja, även IRL.<br />
Ut från fönstret, mot marken, alla har väl råd att flyga?

Så världsvan, sökande men ändå omedveten om sin egen roll.<br />
... om sitt eget privilegie.<br />
... om sitt eget agerande.

Sluta söka svar, din jävel.<br />
Det är frågeställandet som sysselsätter och för oss framåt.

---

_Andra sidan_

Om jag föräras med privilegiet, eller bördan,<br />
den ärofyllda bördan,<br />
att fostra min, eller någon annans, avkomma,<br />
genom slump eller avsikt,

vad kommer jag då berätta om?

Kommer jag berätta om<br />
det mina farföräldrar kanske skulle berättat<br />
om jag hade haft insikten och modet att fråga?

Kommer jag berätta om<br />
just det, fast med utbytta datum, platser och klockslag?

Kommer jag berätta om<br />
ironin i att samhällets nedmontörer kallade sig för alliansen,<br />
när det knappt 70 år tidigare NYSS blivit tryggt igen,<br />
tack vare de allierade?

Kommer jag berätta om<br />
det jag känner till om 70-talets diktatur?

Kommer jag berätta om<br />
skotten i Malmö,<br />
som satte röda stugor med vita snaror, i brand?

Kommer jag berätta om<br />
vad jag gjorde<br />
eller vad jag inte gjorde?

Kommer jag berätta om<br />
mobbning, rasism, intollerans, söndring och härskning -- <br />
en uppväxt i ett fallande samhälle?

Kommer jag vara vid liv för att göra det själv?

